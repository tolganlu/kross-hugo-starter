---
title: Aksiyon Virüsü ile Nasıl Baş Edilir?
date: 2019-05-12T12:14:34.000+06:00
image: "/images/83926330_4076397989053132_6217434832813686784_o.jpg"
description: 2021'de daha üretken bir yıl dileğiyle

---
2020 yılının son günlerini yaşadığımız bugünlerde bu yazıyı yazmak istememdeki en büyük motivasyon, dönüp baktığımda 2020 yılının bende apayrı bir anlamının olması ve ileride bu yazıyı okumanın bana heyecan verici bir deneyim katacağını düşünmem oldu.

Aslında bundan 10 sene önceki halimdeyken şu anki halimden çok daha başarılıydım diyebilirim, bunun en büyük sebebi ise o zamanlarda insanların ne dediğini umursamadan başıma buyruk yaşamamdan ve bu aksiyon virüsü denilen şey ile hiç tanışmamış olmamdı diyebilirim. Peki şimdi bu aksiyon virüsü de ne diye sorarsanız bize hayaller kurmamıza vesile olan ancak o hayallerimizi bir türlü gerçekleştiremeyişimizi sağlayan içimizde

![No alt text provided for this image](https://media-exp1.licdn.com/dms/image/C4D12AQGKHZ5i-Njfkg/article-inline_image-shrink_1000_1488/0/1609235282819?e=1614816000&v=beta&t=-cz5UwymuMkJM60b_7Cgk3W83QC1Otpu_PJwtvCQ0Vs)

‘’Ya hop dur hemşerim nereye, ya başarısız olursan?’’ kelimelerini aksan eyleyen bir virüs aynı zamanda bir nevi kendini yetersiz görme ve aşağılama virüsü de denilebilir. Bu öyle bir virüstür ki tek düşmanınız kendiniz olursunuz. Hayat çekilmez ve karşı gelinmez olarak görünmeye başlar. Her şeyi olumsuz düşünmeye ve konfor alından ayrılmamak için bahaneler üretmeye başlarsınız. Bir süre sonra ürettiğiniz bahanelere kendiniz bile inanmaya başlarsınız. Peki ben bu virüsün farkına ne zaman vardım aslına bakılırsa bu virüsle tanışmam çok eski değil bu virüsün farkına varmam Kasım 2019, üniversite için İstanbul’a gittiğim vakit, henüz taşınmamın üzerinden 2-3 ay geçmiş ve neredeyse ikametgahım olan eski adresimi şimdiden unuttum bile diyebilirim. Her gün ne yemek yiyeceğime, nereye gideceğime, kaçta kalkıp yatacağıma kendim karar veriyordum hatta yapmamaya bile kendim karar veriyordum(ki bunun ne kadar yanlış olduğunu bir süre sonra anlayıncaya kadar)

![No alt text provided for this image](https://media-exp1.licdn.com/dms/image/C4D12AQHw9VHKfWTqhA/article-inline_image-shrink_1000_1488/0/1609235451658?e=1614816000&v=beta&t=nlfHC87bWMu0YvK_B70Bo1-lRUGhy9f8qh5h3dgdG84)

Mark Zuckerberg’in tişört hikayesini bilirsiniz. Neden aynı tişörtü giydiğinden bir röportajında bahsediyor. Eğer gün içerisinde enerjimi ne yiyeceğim, ne giyeceğim gibi şeylere kafa yormaya harcarsam zamanımı değerli şeylere harcamam için enerjim kalmaz diyordu sayın Zuckerberg. Ben buna kesinlikle katılıyorum. Aynı şekilde insanların nelerle uğraştığına olan bu kadar yakın ilgimiz aynı kişinin başımıza getirdiği platformlar nedeniyle birer kolay dopamin bağımlısı olmamızdan kaynaklanıyor. Ancak bu kesinlikle yanlış çünkü insan ömrü gerçekten başkalarının hayatını takip etmek için çok kısa. Emin olalım başkaları da bizim nasıl bir hayat yaşadığımızla ilgili doğrudan doğruya ilgilenmiyor olacak.

**Peki ben bu sene içinde neler yaptım?**

![No alt text provided for this image](https://media-exp1.licdn.com/dms/image/C4D12AQES2s1_dniheg/article-inline_image-shrink_1000_1488/0/1609235391455?e=1614816000&v=beta&t=0aKbWHbRGzEFbLXksHU5DFo7IrfQ5aKrePEm7lwRY3o)

* Hayatımda bir ilki gerçekleştirdim. Yurtdışına çıktım. Geçen sene Black Friday indirimi ile yakaladığım indirimli uçak bileti ile yeğenlerimin ve teyzemin yaşadığı Münih kentine gitme şansı yakaladım. Ardından ise oradan atlayıp İsviçre’nin Cenevre kentine geçtim. Daha önce çalıştayda tanıştığım CERN’de çalışan Türk bilim insanlarına mailler yazarak ziyaret etmek istediğimi ve bana geldiğimde yardımcı olup olmayacaklarını sordum. Kendimi çok iyi ifade etmiş olmalıyım ki, o kadar yoğunluğun arasında bana vakit ayırdılar.
* Bu sene İtalya’da düzenlenen birçok teknolojik ürün girişimcisinin katıldığı Maker Faire’ye katılmayı planlıyordum. Ancak koronavirüsün hayatımıza girmesi ile vize başvurumun yanması bir oldu.
* Bir ekip kurdum. Ortak oldum. Uygulama çizdim, kodladım, back-end bağladım. İş planı yazdım. Yatırımcıya sunum yaptım. Yeri geldi kavga ettik yeri geldi birlikte hüzünlendik günün sonunda şu anda 11 kişilik kocaman bir aileyiz.
* Kapalı ve açık devreler tasarladım. Patent başvurusunda bulundum.
* 3 farklı girişim için marka tescilinde bulundum. 2021 yılında tamamını tanıyor olacaksınız.
* Modelleme, yazılım, tasarım alanında sağlam her zaman bana ve vizyonuma inanabilecek bir ekip kurdum. Birçok girişimcinin en büyük sorunu olan yeteneklere erişme sorunlarını bu sene içerisinde çözmüş oldum.
* Başta tek başıma başladığım işimde Nazlı ve Fikret ile ortak olduk. Hayatıma kattıkları katkılar için çok teşekkür ederim. Farklı bir vizyondan hayata bakmamı sağladılar.
* Amerika’nın Florida eyaletinde girişimlerimden bir tanesi için şirket kurulumunu başlattım.
* 2021’nin ilk aylarında yayınlanacak olan A+++ seviyedeki oyunumuz için çok çalıştığımız ve Ar-ge’sini yapmakla geçirdiğimiz bir yıl oldu. Oyunu çok yakında hepinizle paylaşacağımız için çok heyecanlıyız.

Girişimlerimden sadece bir tanesi olan **Magfi nedir?** diye soranlara;

**Magfi**’yi internet ortamındaki tüm insanları ortak bir amaç uğruna toplarsak birlikte büyük şeyler başarabileceklerini düşündüğümüz bir amaç uğruna hazırladık. Eski kabilelerde insanlar mağaralarda toplanırmış ya da çok eskiye gitmeye gerek yok, 15 sene öncesine kadar meydanlarda bir araya gelirlermiş. 21. yüzyılın bize getirdiği en büyük nimet olan internet sayesinde ise bu toplanmalar anlık mesajlaşmanın döndüğü hepimizin gündelik hayatta her daim zamanının büyük bir çoğunu harcadığı mesajlaşma uygulamaları üzerinden gerçekleşiyor. Her gün milyonlarca insan ilgi alanından insanları bir araya getirmek için topluluklar kuruyor. Biz de bu toplulukları **Magfi** aracılığıyla insanlara duyurulmasına yardımcı oluyoruz. İnsanların birlikte ağaç dikmeye gitmesi, sokak hayvanlarına yardım etmesi gibi dönütleri alınca da mutluluktan dört köşe oluyoruz.

* Üniversiteye kayıt oldum/kaydımı sildirdim. Buna farklı bir yazıda daha geniş yer verme fırsatım olacak
* Kanada’dan bir Venture Capital’in düzenlediği bir hızlandırma programından kabul aldım ancak Non-Canada employees ile ilgili kanun gereğince bir davetiye alamadığım için şu anlık o ihtimali değerlendiriyorum.
* Herşeyden önce her geçen gün kendime bir şeyler katmaya çalıştım. Her geçen gün başkalarıyla değil kendimle yarıştım(bu babamın bana çocukluktan beri söylediği ve kulağıma küpe ettiği bir sözdür ayrıca)

Türkiye gerçekten çok küçük bir ekosistem burada herhangi bir iş yapmaya çalıştığınızda çok sessiz kelimenin tam anlamıyla bukelamun gibi gitmeniz lazım yoksa sizin ne iş yaptığınızı anlayan birileri projenizi gözünüzün yaşına bakmadan pastadan bir payı da kendisi almak için, kopyasını üretip ya biz özgün proje yapıyoruz demesi çok olası. Bu olay bir yandan tüketici açısından, daha iyi hizmete daha uyguna ulaşma olanağı sağlasa da girişimci psikolojisinden baktığımız noktada bunun ilk giren girişimci için gerçekten acı verici olduğunu söyleyebilirim. Aslında birçok girişiminin de gün yüzüne çıkamamasında girişimcilerden en çok ‘‘fonumuz yok fonu olan bir kişi kolayca bizi kopyalayabilir.’’ ‘‘Daha önce hiç yapılmamış bir şey yapıyoruz abi piyasa buna hazır değil’’ gibi günü kurtarmalık bahaneler duyabiliyoruz.

Bu yüzden Türkiye ekosisteminde bukelamun gibi olmak pek hoşuma gitmedi. Şimdi yıllarca devletle çalışmış ve devletten destek alan şirketler bile yönümüzü global pazara çevirmemiz konusunda bize tavsiyeler veriyor. Global pazar ise kurtlar sofrası orada hayatta kalmak için en iyisi değil en iyisinin en iyisi olmak gerekiyor.

Size bu durumu şöyle kanıtlayabilirim; Niye Peak Games gibi 2. bir şirketimiz yok(belkide birileri sessiz sedasız geliştiriyordur :) cevap aslında çok basit içeride çok az kişi ile ses etmeden rehavete kapılmadan, kolay kolay bizim bile anlayamayacağımız bulmaca oyunlarını üretiyorlardı. Müşterilerin psikolojilerini de çözmüşlerdi. Bizdeki oyun geliştiricilerindeki gibi 10 saniyede 1 ekrana reklam koyalım nasıl olsa her türlü silecek anlayışında olmadığı için başarıya ulaştı. Müşterisinin ne istediğini bilme ve ona değer verme, psikolojisini analiz etme ve yabancı partnerlerle güzel bir anlaşma ve ne kadar niş bir alana yönelirse o kadar başarıya kolay ulaşılacağını bilen vizyonlu bir ekip sayesinde şu an 2 milyar dolara yakın bir Exit’den bahsediyoruz.

Bende öyle olacağım aman bu çocuk nereye gitti desinler öldü mü kaldı mı desinler ben doğru olduğunu bildiğim yoldan gitmeye devam edeceğim. İleride IPO, Nasdaq, Exitleri gibi haberlerim duyulmaya başlandığında bu hayata bir kez geldiğimi ve gerçekten nerede ne yapmak istediğim konusunda endişe duymayacağım bir hayatı yaşamak istiyorum. Ülkece zor zamanlar geçiriyoruz. Devletin kasası zor durumda devlet tarafından girişimcilere destek neredeyse yok denecek kadar az, olanlar da sadece iç pazara hizmet sunmaya yetebilecek nitelikte. Hatta çoğu zaman gidip yabancı fonlardan para bulun ülkemize döviz sokun tavsiyesi veriliyor. Bence olması gereken de bu. Böyle bir durumdayken tüm gençlere ve girişimcilere Atatürk’ün Gençliğe Hitabesi’ni bir kere baştan sona okumalarını tavsiye ediyorum.

Yani işi sonuca bağlamak gerekirse kendi hayatımı yaşama ve 0’dan 1 olmanın peşindeyim. Başkalarının iyi veya kötü olması beni ilgilendirmez ancak benimle arkadaş olan kişilerin çoğu bilirler ki çevremdeki herkesin en iyi yerlere gelmeleri için elimden geleni yaparım. Jim Rohn’un da dediği gibi ‘‘Çevrendeki 5 arkadaşının ortalaması, sensin.’’ bu yüzden 2021’nin bana güzel dostluklar ve arkadaşlıklar katmasını temenni ediyorum.

İlginç bir şekilde Techcrunch’ın sahibi olduğu ve dünyanın (en azından benim bildiğim kadarıyla) en büyük şirket/girişimci listeleme servisi Crunchbase sitesinde Türkiye’de yaşayan en iyi 4. girişimci gözüküyorum. Listede ilk 2 sırada Sahibinden.com ve Yemeksepeti’nin CEO’larının olduğunu da belirtmek isterim. Ben ise aslında bu olayı şaşkınlıkla karşılamıyorum. Sanırım potansiyeli keşfetmiş olabilirler. 2021 yılının başıyla birlikte aksiyonun ve hareketin bol olacağı bir yıl ile amacım dünyada çok bilinen şirketler kurmuş birisi haline gelmek olacak. Kafamızı çevirip göğe bakalım oradaki yıldızlar ve atmosfer işte bizim sınırımızdır.

2020 yılında eğer istemeden kalbini kırdığım, destek olamadığım, yardımım dokunduramadığım birileri olduysa gerçekten çok özür dilerim. 2021 yılında hatalarımızdan ders alıp tekrarlamayacağımız ve yeni hataları yapmaktan korkmayacağımız, bolca aksiyon alacağımız bir yıl olması dileğiyle. Musmutlu yıllar!🎄

Instagram: [**https://www.instagram.com/tolgaunlu2/**](https://www.instagram.com/tolgaunlu2/ "https://www.instagram.com/tolgaunlu2/")

Twitter: [**https://twitter.com/tolgaunlu_**](https://twitter.com/tolgaunlu_ "https://twitter.com/tolgaunlu_")